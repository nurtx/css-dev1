<h1 style="color:rgb(88, 24, 72)">Sevgilim Bir Günün</h1>
<p style="color:rgb(207, 128, 207)">Sevgilim, bir günün ortası şimdi

Taşıtlar hızla gelip geçiyor, her yer kalabalık, <br>

Ben seni düşünüyorum bir bodrum kahvesinde <br>

Uzat bana uzat ellerini<br>

İzinli askerler görüyorum, kırıtarak yürüyen işçi kızlar<br>

İstanbul her günkü yaşantısı içinde, uğultulu,<br>
Güvercinler güneşten bir sessizliği biriktiriyor<br>

 

Ben seni düşünüyorum seni<br>

Hani tıpkı o ilk günlerdeki gibi<br>

Kalbim diyorum kalbim<br>

Daha dün tezgâhtan çıkmış bir su sayacı gibi<br>

Aşkı anılar besliyor düşler kadar<br>

Bu yüzden diyorum ki aşk eskidikçe aşktır<br>

Sevgi eskidikçe sevgi.<br>

 

Günümüz ekmeğimiz, türkümüz<br>

Çoluğumuz çocuğumuz<br>

Binalar yan yana yükselip gidiyor<br>

Vapurların ağzı köpük içinde<br>

Uzaklarda ne kapılar açılıyor<br>

Trenin biri bir istasyona varıyor<br>
Ordan çıkıyor biri.<br>

 

Her şey biliyor her şey<br>

Sen biliyor musun bakalım<br>

Seni nice sevdiğimi?<br>

Üstüne titrediğimi?<br>

Geldiğimi?<br>

Gittiğimi<br>

Hadi!<br>
</p>