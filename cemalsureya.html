<h1 style="color: rgb(18, 223, 18);">Cemal Süreya</h1>
<img src="https://upload.wikimedia.org/wikipedia/tr/thumb/f/f2/Cemal_S%C3%BCreya.jpg/220px-Cemal_S%C3%BCreya.jpg" alt="cemalsureya">
<p style="color: rgb(37, 117, 37); font-size: 18px;">Cemal Süreya (1931, Erzincan - 9 Ocak 1990, İstanbul) ya da gerçek adıyla Cemalettin Seber, şiir, mektup, antoloji, çeviri, deneme, günlük, inceleme ve söyleşi türlerinde 22 adet eser kaleme almış İkinci Yeni şiir akımının usta kalemi Türk şair, yazar ve çevirmendir.

    Cemal Süreya, 1931 yılında Erzincan'da, Pülümür'den Erzincan'a göç eden  bir ailede dünyaya gelmiştir. Annesi Gülbeyaz (nüfus kayıtlarında Güllü) Hanım, babası ise Hüseyin Seber’dir. Perihan, Ayten ve Kemal adlarını taşıyan üç kardeşi vardır. Kemal adını taşıyan kardeşi henüz bir yaşında iken vefat etmiştir. 1938 yılında yaşanan Dersim İsyanı sonrasında ailesi ile birlikte Bilecik'e sürülen Cemal Süreya'nın annesi Güllü Hanım, sürgünün altıncı ayında, henüz 23 yaşındayken yaptığı düşük sonucu meydana gelen kanamadan dolayı vefat etmiştir. Annesi öldüğünde Cemal Süreya henüz 7 yaşındadır.
    
    Cemal Süreya, ismi üç isimli şairlere benzesin diye Cemalettin Seber olan ismine Süreyya’yı da eklemiştir. Sonrasında Cemal Süreyya’yı kullanmaya başlamıştır. Hafızasına çok güvenen şair, telefon numarasını ezberden söyleyeceğine dair bir iddiaya girmiş, kaybederse soyadından bir harfi atacağını belirtmiştir. İddiayı kaybeden şair soyadından “s” harfini atmış ve Cemal Süreya adını kullanmıştır.
    
    Cemal Süreya, tembel, kuşkucu ve utangaç bir karakteri vardır.. Fiziksel olarak ise tıknaz, orta boylu, esmer ve kara kaşlı kara gözlü bir dış görünüşe sahiptir. . Bir dönem geçimini dergi çıkararak sağlamaya çalışan şairin çıkardığı ilk dergiler ilkokul dönemine denk gelmektedir. En bilinen dergisi 1965 yılında çıkardığı " Papirüs"tür. 9 Ocak 1990 Salı günü şeker koması geçiren şairin cenazesi 11 Ocak 1990 tarihinde Şişli Camii'nden kaldırılmıştır.</p>